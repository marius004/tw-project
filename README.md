# Proiect laborator
 
Pentru componenta de proiect a cursului, fiecare student trebuie să dezvolte un website.  
Proiectul va fi realizat individual și va avea două părți:  
1. HTML + CSS + responsive (predare și evaluare în timpul laboratorului 6, săptămâna 7)  
2. JavaScript (predare și evaluare la ultimul laborator)

Veți putea alege tema website-ului, dar va trebui să respectați o listă de cerințe generale (vezi mai jos).

### Exemple de temă pentru proiect:
- website personal 
- website de prezentare a unei cărți, unui autor, unui joc, unei formații, unui regizor, unui actor sau unui film etc.  
- blog personal, de călătorii, culinar etc.  
- website cu conținut educațional (tutoriale, exploratory explanations, lecții online, exerciții interactive scrise în JavaScript)
- website de prezentare a unei librării, biblioteci, muzeu, galerii de artă etc.  
- website de prezentare a unui obiectiv turistic  
- website comercial 

Vă puteți consulta cu profesorul de laborator pentru alegerea temei.  

*Vă încurajăm să alegeți o temă care vă place, oricât de năstrușnică ar putea părea.*

### Punctajul pentru proiect (30 puncte):

1. HTML + CSS + responsive:  12 puncte  
2. JavaScript: 18 puncte

### Cerințe generale minimale pentru partea 1 (HTML + CSS):

- [x] fișiere separate pentru HTML și CSS
- [x] conținutul site-ului trebuie să aibă sens (nu îl umpleți cu Lorem ipsum)
- [x] nu este acceptată folosirea de frameworkuri și librării

HTML:
- [x] trecerea testelor de validare HTML http://validator.w3.org/
- [x] folosirea tagurilor semantice prezentate la curs/laborator

CSS:
- [x] trecerea testelor de validare CSS https://jigsaw.w3.org/css-validator/
- [x] site-ul trebuie să fie responsive (media query, unități relative, tipuri de display)
- [x] folosirea selectorilor CSS de bază (după id, clasă, tag, elementContinut, elementCopil, al n-lea copil de tipul unui tag :nth-of-type)
- [x] specificarea proprietăților: width, height, color, background, font-size, border, padding, margin, display etc.
- [x] folosirea coloanelor pentru layoutul a cel puțin unei pagini; realizarea layoutului fără tabele (folosind flex și grid)
- [x] site-ul trebuie să conțină un menu drop-down realizat cu CSS
- [x] site-ul trebuie să aibă și conținut generat (folosind :after, :before)
- [x] site-ul trebuie să conțină o tranziție care implică schimbarea mai multor proprietăți la intervale diferite de timp
- [x] site-ul trebuie să conțină o animație care să modifice mai multe proprietăți ale aceluiași element  

### Cerințe generale minimale pentru partea 2 (JavaScript + misc):
- [x] fișier separat pentru codul JavaScript
- [x] modificarea stilului unui element sau al unui grup de elemente
- [x] manipularea DOM-ului (selectare după id, tag, clasă, folosind selectori CSS)
- [ ] crearea și stergerea de elemente HTML
- [ ] folosirea și modificarea evenimentelor generate de mouse si tastatură
- [x] modificare de proprietăți
- [x] inputuri funcționale (de exemplu: input de tip text/range/number/radio/checkbox, select, textarea)
- [ ] folosirea setTimeout sau setInterval
- [x] folosirea localStorage (să se pastreze în localStorage o colecție de elemente)
- [ ] folosirea a cel puțin unei metode din clasele: Math, Array, String, Date
- [ ] schimbarea aleatoare a valorilor unor proprietăți (de exemplu: culoare, dimensiuni, poziție)
- [ ] folosirea proprietăților classList, target sau currentTarget
- [ ] folosirea metodelor getComputedStyle și stopPropagation
- [x] validarea datelor dintr-un formular folosind expresii regulate

Pe lângă implementarea acestor cerințe minimale (a căror rezolvare corectă nu garantează punctajul maxim), includeți în proiect și tratarea altor probleme (la alegere) precum cea a accesibilității, internaționalizării (traducere, caractere speciale etc.), folosirii canvas/svg etc.  

*Cerințele pot fi modificate și/sau completate de fiecare profesor de laborator.*
